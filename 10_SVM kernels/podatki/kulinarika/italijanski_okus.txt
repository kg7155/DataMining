Italijanski okus, ki ga je vredno deliti
Italija je obljubljena dežela za vse ljubitelje dobre hrane. Italijani namreč obvladajo umetnost uživanja v hrani. Hrana zanje ni le vir energije, temveč tudi zadovoljstvo, okoli katerega se vrti dnevni ritem.

 Mocarela
Ko je le mogoče, se obrok jé v družbi oziroma "in compania". Beseda compania namreč izhaja iz dveh italijanskih besed: con (s) in pane (kruh), kar bi pomenilo nekaj takega kot "lomiti kruh s prijatelji".

Osnova italijanske kulinarike so kakovostne in sveže sestavine, ki jih mojstrsko kombinirajo v preprostih, a že na prvi pogled zelo okusnih jedeh. Italijanske jedi navdušijo z neverjetno preprostostjo in božanskimi okusi. Vsak Italijan namreč ve, da so kakovostne sestavine najboljše, če se družijo le same s seboj in jim ne dodajamo nič drugega.

Ah, slastna mocarela – le kdo je nima rad?
Eden izmed stebrov njihove kulinarične tradicije je gotovo mocarela. Njena nežna, mehka struktura in delikaten, prefinjen okus predstavljata pravo ekstazo za naše brbončice, zato si jo radi privoščimo kar tako ali v kateri od tisoč kombinacij – mocarela se odlično znajde v prav vseh.

Mocarela pogosto spremlja italijanske jedi, pice, testenine, lazanje ali pa obogati različne vrste solat in zelenjave, popestri jedi z žara, ne nazadnje pa je dobra mocarela okusna kot samostojen prigrizek. Svoje ime je dobila zaradi posebne tehnike priprave, ko grudo sira zavijejo in odrežejo. Mozzare namreč po italijansko pomeni odrezati.


Najpriljubljenejši italijanski sir
Med italijanskimi proizvajalci mocarele je posebej navdihujoča zgodba o Galbaniju, ki se je začela leta 1882, ko sta Egidio Galbani in njegov oče Davide začela proizvajati sir "Robiola" - kremni in lahko mazljiv beli sir.

Egidijevo strastno izdelovanje najokusnejših italijanskih sirov je bilo hitro priznano. Zelo ga je skrbelo za podrobnosti izdelkov in znamka z njegovim imenom je hitro postala priljubljena.

Njihovi delavci po vsem svetu neutrudno delajo, da bi še naprej upoštevali filozofijo Egidija Galbanija. Oboževalci sirov lahko uživajo v kakovosti italijanskih sirov, pri kateri je gospod Galbani vedno vztrajal.

RECEPTI ZA JEDI Z MOCARELO
Slani zavitek z jajčevci, paradižnikom in baziliko

Bruskete z mocarelo in pestom

Caprese z marelicami

Rustikalna pita, polnjena z bučo, mocarelo in slanino

Solata caprese s pestom
125 g mocarele Galbani Galbani mocarela
2 paradižnika
malo grobe morske soli in popra
za pesto malo soli in popra
60 g svežih lističev bazilike
60 g sveže naribanega sira Galbani Grana Padano
30 g pinjol
1 strok česna
80 ml oljčnega olja
Očistite in operite dva zrela, dišeča paradižnika. Potem jih skupaj s 125 g mocarele Galbani narežite na enako debele rezine ter jih razporedite na krožnik, tako da se pokrivajo.
Tako razporejene rezine paradižnika in mocarele posolite z grobo morsko soljo, dodajte poper, prelijte z najboljšim oljčnim oljem ter poškropite s sveže pripravljenim pestom.
Svež pesto pripravite tako, da strete česen s ščepcem soli in 60 g sveže bazilike v možnarju.
Strtemu česnu in baziliki dodajte 30 g popraženih pinjol ter pomešajte s 30 g sveže naribanega ribanca. Vse skupaj previdno pomešajte in dodajte oljčno olje.
V omako dodajte še preostalih 30 g sveže naribanega ribanca, posolite, dodajte poper ter po želji še oljčno olje. Buon appetito!
Pasta frittata Mocarela
500 g tankih špagetov
100 g Galbani Mozzarella di Bufala
100 g masla
100 g parmezana
3 jajca
2 žlici ekstra deviškega oljčnega olja
malo peteršilja
ščepec soli in poper
nekaj češnjevih paradižnikov
 
Skuhajte testenine po navodilih na pakiranju, odcedite jih, dajte jih v posodo ter jih, dokler so še tople, začinite z mehkim maslom in češnjevimi paradižniki. Dobro pomešajte.
V skledi stepite jajca, ki jih boste vmešali v parmezan. Dodajte poper in posolite ter prelijte čez tople (ne pa vroče) špagete in pomešajte.
V ponvi ogrejte olje in dodajte polovico testenin. Po njej razporedite mocarelo, narezano na tanke kose, ter pokrijte s preostalimi testeninami.
Na srednje močnem ognju pražite frittato na eni strani. Potem jo prenesite na pokrov, tako da iz ponve zdrsne nanj, zdaj na pokrov položite prazno ponev in jo hitro obrnite, tako da frittata pade nazaj v ponev.
Pustite frittato, da se popraži do konca.
Lahko jo servirate toplo ali hladno, pred serviranjem pa jo posipajte s peteršiljem. Buon appetito!
Ocvrta mocarela
230 g majhnih mocarelic Galbani Galbani mocarela
120 g moke
2 jajci
60 ml mleka
150 g drobtin
3 ščepce soli
2 ščepca mletega belega popra
1 žlička česna v prahu
olje za cvrenje
 
Mocarelice dobro odcedite in položite na krožnik, obložen s papirnato brisačko. Prekrijete jih s še eno papirnato brisačko, ki jo nežno pritisnete na mocarelice, da se dobro osušijo.
Pripravite si tri skodelice skodelice: v prvo damo moko; v drugo ubijete jajci, ki ju dobro razžvrkljate, nato pa jima primešate še mleko; v tretjo skledico pa date drobtine, ki jih pomešate s soljo, poprom in česnom.
Mocarelice najprej pomokate, nato jih potopite v jajčno zmes, nazadnje pa povaljate še v drobtinah.
Na kuhalnik pristavite globoko ponev z oljem. Počakate, da se olje zelo dobro segreje, vendar pazite, da se ne bi iz olja začelo kaditi. Mocarelice postopma ocvrete v olju. Cvrete jih približno dve minuti oz. toliko časa, da postanejo zlatorjave barve. Pazite, da v olje ne položimo preveč mocarelic hkrati!
Ocvrte kroglice odlagate na papirnato brisačo, ki popije odvečno maščobo, nato pa jih razporedite po servirnem krožniku. Postrežete jih z izbranimi omakami in pomakami. Buon appetito!