Najbolj si zapomnimo tiste piknike, na katerih se nam cedijo dobrote po bradi in si kar naprej oblizujemo prste. Ko se malce ogreje, mora zadišati po pojedini s pravega žara.

Dober piknik, ki smo ga skrbno načrtovali, je odlična priložnost za druženje v naravi ob dobri hrani in pijači. Da nam bo zabava ostala v lepem spominu, pripravimo vse, kar potrebujemo – od hrane do kuharskih pripomočkov, žara in začimb. Ne smemo pozabiti niti na veliko družabnih iger in zaščito proti soncu ter mrčesu.

Največ dela bomo imeli seveda s hrano, a če tukaj ne bomo popuščali, se nam bo skrb najbolj obrestovala.

Ko ocenjujemo količine, moramo upoštevati, da za vsako osebo na pikniku potrebujemo približno 300 gramov različnega mesa, enako količina zelenjave in 200 gramov omak, kot so gorčice, kečapi in ajvarji. Za otroške goste količine preračunajmo na polovico.

 meso žar
Pikniki so vrhunska priložnost, da svojim gostom pokažemo svoj občutek za dobro hrano in kuharske sposobnosti. Osnova za vsako vrhunsko peko na žaru so zares dobro meso in prave začimbe.

Ker nas vedno preganja pomanjkanje časa, se dobro založimo z vrhunskim mesom, ki je že pripravljeno za peko na žaru. Tako nam bo prihranjena priprava zrezkov, marinad, ražnjičev, čevapčičev in drugih slastnih mesnih dobrot, ki jih na nobenem pikniku ne sme manjkati.

Izbira različnih perutninskih jedi Perutnine Ptuj je zelo bogata. Mislili so na tiste, ki obožujejo piščančje meso v vseh možnih različicah – kot čevapčiče, navadna, fit in mini nabodala, pleskavice, steake in perutničke z različnimi marinadami in zelenjavnimi dodatki. Seveda niso pozabili niti na ljubitelje puranjega mesa, zanje so na voljo steaki, čevapčiči, pleskavice, tudi takšne s sirom in odlične klobasice.

Ponujamo nekaj predlogov, kako pripraviti nepozaben piknik za prste obliznit'.

Piščančja stegna na žaru …
 meso piščanec žar S piščančjih stegen odrežemo samo odvečno kožo pri straneh, sicer je ne odstranjujemo. Odstranimo odvečne koščice, po dolgem ob glavni kosti na obeh koncih pa odrežemo robove, da dobimo slasten kos mesa, ki ga obilno namažemo s česnom, soljo, poprom, papriko in timijanom. Meso previdno obračamo, da ne odstranimo kože.

Za ljubitelje mehiških okusov so na voljo izkoščičena piščančja stegna, marinirana s pikantno omako Texas in pripravljena za peko na žaru, ki bodo gotovo zadovoljila vaš okus.

Ko oglje zažari in ima približno od 170 do 180 stopinj Celzija, nanj položimo kose mariniranega mesa, in sicer s kožo navzdol. Pečemo neposredno nad ogljem nekaj minut na vsaki strani, da se meso zapre in ostane sočno. Potem ga prestavimo na obrobje žara, kjer ga pečemo še od 15 do 20 minut.

Občasno pogledamo, do trenutka, ko meso postane najlepše barve in ko zares zadiši. Ko se mu ne bomo več mogli upirati, preložimo meso v posodo in ga ponudimo s svežimi prilogami.

 šparglji sir … in slastni šparglji na žaru s sirom feta
Potrebujemo:

šopek špargljev
2 žlici olivnega olja
sol, poperlimonov sok
pol skodelice zdrobljenega sira feta

Šparglje pokapljamo z olivnim oljem, posolimo, popopramo in jih položimo pravokotno na rešetke na žaru. Pečemo samo toliko, da malo porjavijo. Narežemo na za grižljaj velike kose in jih vrnemo v posodo, kjer smo jih prej mešali z začimbami. Dodamo limonov sok in sir feta, po potrebi začinimo. Če gre, postrežemo še toplo.