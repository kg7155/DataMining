Obredi pitja kave: od turške do soljene, z dodatkom medu in masla

Za kavo pravijo, da je objem v skodelici. Po svetovnih ritualih, ki jih budi in ohranja ta črna opojna tekočina, pregovor niti ni daleč od resnice. Zjutraj, popoldne ali zvečer, v službi ali s prijatelji, z mlekom ali brez, turška ali ekspreso. Kadarkoli in karkšnakoli. Pitje kave ni zgolj človeška navada, marveč tudi obred, ki se po različnih koncih sveta razlikuje. Medtem ko smo Slovenci privrženci turške kave, jo drugje celo začinjajo, jo solijo, ji dodajajo med in jo cedijo skozi nogavico.

Slovenija

Med Slovenci je turška kava zelo priljubljena, le da so v primerjavi s Turki razlike v njeni pripravi. Namesto v hladno vodo jo dodamo v vrelo vodo in počakamo, da kavna mešanica zavre zgolj enkrat, takrat jo namreč odstavimo in je primerna za pitje.
 
Turki kavo pripravljajo v džezvi, za pripravo pa morajo biti kavna zrna zmleta veliko bolj drobno kot pri drugih kavah po svetu. Turki zmleto kavo nato dajo v mrzlo vodo, v kateri mora kavna mešanica zavreti kar trikrat.
 
Španija

V Španiji je zelo priljubljena kava v plasteh, ki je tudi slajša kot druge vrste kav. Španci pri pripravi na dnu skodelice dajo žlico medu, nanj pa prilijejo ekspreso. Na koncu prilijejo še toplo mleko in vse skupaj posujejo z veliko količino cimeta. Španska priprava kave tako spada med tiste najslajše.
 
Etiopija

V Etiopiji je priprava kave zelo cenjena, saj verjamejo, da je to napitek bogov in si zasluži poseben obred. Kavo slavijo kot napitek bogov in temu primerno tudi njeno pripravo. Zmleto kavo prelijejo z vodo in zavrejo. Ko jo odstavijo, jo še precedijo skozi cedilo in ji dodajo sol ter maslo, kar naj bi izboljšalo okus. Običajno vsak Etiopijec popije vsaj tri skodelice kave na dan.  

Zaradi posledic kofeina so otroci po porodu prekomerno težki

Brazilija

Priprava kave v Braziliji je v več ločenih postopkih, Brazilci pa prisegajo na zelo sladko in močno koncentrirano kavo, postreženo v majhnih skodelicah. V prvem postopku v posebni ponvi segrejejo sladkor in vodo, kamor nato primešajo še zmleto kavo. Končan kavni napitek nato precedijo skozi posebno nogavico.
 
Kava, kavna zrna

Savdska Arabija

V Savdski Arabiji je ritual pitja kave tudi posebna začimba. Po navadi vreli kavi dodajo tudi dišave, med katerimi prevladuje kardamom, ki velja za eno izmed najbolj aromatičnih in najdražjih začimb na svetu.