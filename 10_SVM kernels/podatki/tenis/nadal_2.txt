Rafa odpihnil domačina Gasqueta, Čilić Američana Johnsona

Sedmi dan OP Francije se nadaljujejo dvoboji tretjega kroga. Rafael Nadal je s 3:0 v nizih odpihnil domačina Richarda Gasqueta.

Nadal na OP Francije lovi svojo enajsto turnirsko zmago, v dvoboju z Gasquetom pa je upravičil vlogo favorita in Francoza odpravil s 6:3, 6:2 in 6:2. Njegov naslednji tekmec bo Maximilian Marterer.

Tretji nosilec turnirja Marin Čilić je s 3:0 odpravil Američana Steva Johnsona. Trenutno najboljši hrvaški igralec se na pesku ne počuti najbolje, saj se mu je na OP Francije šele lani uspelo prebiti do četrtfinala, kar je njegov največji uspeh. Tega bo letos ponovil, če mu bo v osmini finala uspelo premagati Italijana Fogninija.

Drugi Hrvat, ki je bil na delu danes, Borna Ćorić je z 0:3 v nizih izgubil proti Argentincu Diegu Schwartzmanu, trenutno 12. igralcu sveta.