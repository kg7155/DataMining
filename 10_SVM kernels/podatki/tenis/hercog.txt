Polona Hercog končala v prvem krogu, uspešna vrnitev Serene Williams
Na OP Francije je danes na igrišče je stopila naša najboljša teniška igralka Polona Hercog. Mariborčanka se je pomerila z Rusinjo Anastazijo Pavljučenkovo in izgubila po dveh nizih. Na osrednjem igrišču je zaigrala povratnica Serena Williams, ena od najboljših igralk vseh časov in si z zmago nad Čehinjo Kristyno Pliškovo priborila drugi krog.

Polona Hercog je v 1. krogu pariškega turnirja naletela na Anastazijo Pavljučenko in ji morala priznati premoč s 4:6 in 6:7 (1).

Hercogova je na OP Francije že osmič zaigrala na glavnem turnirju. Najdlje, do tretjega kroga, pa se je prebila leta 2010. Hercogova je letos na pesku pokazala nekaj zelo dobrih iger. Na turnirju v Istanbulu se je prebila do finala.

Letos mineva 20 let, odkar je Serena Williams prvič igrala na Roland Garrosu. Leta 1998 se je kot 16-letnica prebila do osmine finala, prvič pa je slavila leta 2002. Pozneje je na največjem turnirju na pesku slavila še v letih 2013 in 2015. Po materinskem dopustu se je vrnila zmagovito, v prvem krogu je v dveh nizih, s  s 7:6 (4) in 6:4 odpravila Čehinjo Kristyno Pliškovo. To je bila Serenina prva zmaga na turnirjih velike četverice po Avstraliji 2017.