Znani polfinalisti v Lyonu, Ženevi, Strasbourgu in Nürnbergu

Avstrijec Dominic Thiem in Francoz Gilles Simon se bosta pomerila za zmago na teniškem turnirju ATP v Lyonu z nagradnim skladom 561.345 evrov. Prvi nosilec iz Avstrije je v polfinalu premagal Srba Dušana Lajovića s 6:4, 5:7, 6:4, domačin Simon pa je ugnal Britanca Camerona Norrieja s 6:1, 7:6 (6).

Thiem je imel sicer danes dvojno delo, saj je najprej dokončal sinoči prekinjen četrtfinalni dvoboj, v katerem je premagal Španca Guillerma Garcia-Lopeza s 6:7 (4), 7:6 (0), 6:4.

Madžar Marton Fucsovics in Nemec Peter Gojowczyk sta finalista 561.345 evrov vrednega teniškega turnirja ATP v Ženevi. V polfinalu je Madžar premagal šestega nosilca Američana Steva Johnsona z 2:6, 6:4, 6:1, Gojowczyk pa drugopostavljenega Italijana Fabia Fogninija s 6:4, 6:4.

Rusinja Anastazija Pavljučenko in Slovakinja Dominika Cibulkova sta finalistki teniškega turnirja WTA v Strasbourgu. Tretja nosilka Pavljučenkova je v polfinalu izločila prvo nosilko Avstralko Ashleigh Barty, ki je dvoboj pri izidu 6:4 in 1:0 za Rusinjo predala zaradi bolečin v hrbtu. Cibulkova pa je bila po ogorčenem boju boljša od četrte nosilke.

Švedinja Johanna Larsson in Američanka Alison Riske se bosta pomerili v finalu 250.000 evrov vrednega teniškega turnirja WTA v Nürnbergu. Larssonova je v polfinalu s 4:6, 6:3 in 6:1 premagala Čehinjo Katerino Siniakovo, Riskejeva pa je bila s 6:3 in 6:1 prepričljivo boljša od Belgijke Kirsten Flipkens.

Obe finalistki imata do sedaj v karieri po en turnirski naslov; Riskejeva je zmagala pred štirimi leti v Tijanjinu, Larssonova pa leto pozneje (2015) v Baastadu. V medsebojnih dvobojih vodi Američanka z 2:0.

ATP, Lyon (561.345 evrov):
Dominic Thiem (Avt/1) - Dušan Lajović (Srb) 6:4, 5:7, 6:4;
Gilles Simon (Fra) - Cameron Norrie (VBr) 6:1, 7:6 (6).

WTA, Strasbourg (250.000 dolarjev):
Anastazija Pavljučenko (Rus/3) - Ashleigh Barty (Avs/1) 6:4, 1:0, predaja;
Dominika Cibulkova (Slk/5) - Mihaela Buzarnescu (Rom/4) 2:6, 7:6 (5), 6:1.

ATP, Ženeva (561.345 evrov):
Marton Fucsovics (Mad) - Steve Johnson (ZDA/6) 2:6, 6:4, 6:1;
Peter Gojowczyk (Nem) - Fabio Fognini (Ita/2) 6:4, 6:4.

WTA, Nürnberg (250.000 dolarjev):
Alison Riske (ZDA) - Kirsten Flipkens (Bel) 6:3, 6:1;
Johanna Larsson (Šve) - Katerina Siniakova (Češ/8) 4:6, 6:3, 6:1;