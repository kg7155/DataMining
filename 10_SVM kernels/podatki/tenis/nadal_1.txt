Nadal po 1.099 dneh na OP Francije izgubil niz, dež dvoboj prestavil na četrtek

Na OP Francije je preostala četrtfinalna dvoboja prekinil dež, tako da ju bodo nadaljevali v četrtek. Rafael Nadal, ki se meri z Diegom Schwartzmanom, je po 1.099 dneh prvič izgubil niz na Roland-Garrosu. Argentinec je prvega dobil s 6:4, v drugem vodi Nadal s 5:3. V drugem četrtfinalnem paru sta nasprotnika Marin Čilić in Juan Martin del Potro. Dvoboj je bil do prekinitve zelo izenačen - v tie-breaku imata ob po pet točk.

Pravico osrednjega igrišča sta dobila Rafael Nadal, ki v Franciji lovi svojo 11. lovoriko,  in Diego Schwartzman. Igralca sta do zdaj odigrala pet medsebojnih dvobojev, vsakokrat pa je bil boljši Španec.

Tokrat je prvi niz s 6:4 pripadel Argentincu, ki je vodil tudi v drugem (3:2). Dvoboj je bil nato prekinjen zaradi dežja, po ponovnem prihodu na igrišče je Nadal povedel s 5:3, a nato sta se igralca zaradi dežja spet odpravila z igrišča. Organizatorjem je narava ponagajala, tako da so morali oba dvoboja prestaviti na četrtek.

Čilić in Del Potro povsem izenačena
Zelo zanimiv je tudi drugi četrtfinalni dvoboj. Še 13. se merita Juan Martin del Potro in Marin Čilić. Statistika je na strani visokoraslega Argentinca, ki je najboljšega hrvaškega teniškega igralca premagal kar desetkrat. Del Potro do letos na OP Francije ni oddal še nobenega niza, medtem ko je imel Čilić v zadnjem dvoboju proti Fogniniju maratonski dvoboj.

Pred četrtkovim nadaljevanjem je dvoboj izjemno izenačen, igrata tie-break.