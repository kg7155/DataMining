Konec za Srebotnikovo. Španka izločila Šarapovo, za finale s prvo nosilko.

V ženskem delu smo videli zanimiva četrtfinalna dvoboja. Na osrednjem igrišču sta se pomerili Marija Šarapova in Garbine Muguruza Blanco. Na koncu je po dveh nizih slavila Španka. ta se bo za finale udarila s prvo nosilko Simono Halep, ki je z 2.1 v nizih ugnala Nemko Angelique Kerber. Na delu je bila tudi slovenska teniška igralka Katarina Srebotnik, ki pa se ji ni uspelo uvrstiti v polfinale turnirja za grand slam v Parizu v konkurenci ženskih dvojic.

Marija Šarapova se je v četrtfinale prebila brez borbe, potem ko je zaradi poškodbe dvoboj odpovedala Serena Williams. Tokrat je v četrtfinalu igrala proti Španki Garbine Muguruza Blanco. V tem dvoboju smo lahko videli enosmerni promet, saj je bila Šarapova praktično brez možnosti za zmago. Muguruza, ki je v Parizu slavila enkrat leta 2016, je zmagala z izidom 6:2 in 6:1. Dvoboj pa je trajal eno uro in 13 minut. Za Španko je bila to tudi prva zmaga proti Mariji Šarapovi.

 Garbine Muguruza letos na OP Francije še ni oddala niza.
Garbine Muguruza letos na OP Francije še ni oddala niza. Foto: Reuters
Zelo sem vesela, da sem se uvrstila še v en polfinale v Parizu. Igrala sem proti izjemni igralki in prepričana sem, da sem prikazala svoj najboljši tenis," je po dvoboju povedala 24-letna teniška igralka, ki na letošnjem OP Francije še ni oddala niza.
 
 Simona Halep je izgubila prvi niz, dobila naslednja dva in se prebila do polfinala.
V polfinalu tudi prva nosilka turnirja
Za preboj v polfinale sta se udarili tudi Simona Halep in Angelique Kerber. Nemka je prvi niz dobil po tie-breaku, nato pa je Romunka pripravila preobrat, dobila drugi in tretji niz (6:3, 6:2) in se prebila v polfinale,v kateri ji bo nasproti stala Muguruza. 

Srebotnikova brez polfinala v Parizu
Slovenska teniška igralka Katarina Srebotnik se ni uvrstila v polfinale turnirja za grand slam v Parizu v konkurenci ženskih dvojic. V četrtfinalu je s soigralko Španko Laro Arruabarrena klonila proti češki navezi Andrea Sestini Hlavačkova/Barbora Strycova s 3:6, 1:6.

Srebotnikova je v četrtfinale prišla po zmagi nad slovensko-rusko navezo Dalila Jakupović/Irina Hromačeva s 6:3 in 6:1.

Danes pa sta bili Čehinji, drugi nosilki, premočni, saj sta za napredovanje med štiri najboljše v Parizu potrebovali le dobro uro.