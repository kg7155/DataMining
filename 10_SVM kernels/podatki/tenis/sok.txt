Šok na OP Francije, poslovila se je lanska zmagovalka #video

Na OP Francije je prišlo že prvi dan do velikega presenečenja. Lanska zmagovalka OP Francije Jelena Ostapenko je v uvodnem dvoboju doživela hladno prho. Mlada Latvijka je v prvem krogu igrala proti Ukrajinki Katerini Kozlovi in izgubila po dveh nizih (7:5, 6:3). Poslovila se je tudi Američanka Venus Williams.

Razplet, ki je pričakoval malokdo. Katerina Kozlova, trenutno 66. igralka na svetu, je po dobri uri in pol izločila lansko zmagovalko in peto igralko sveta Jeleno Ostapenko. Obe igralki nista pokazali najboljšega tenisa. Ostapnekova je naredila kar  54 neizsiljenih napak, medtem ko jih je Ukrajinka zbrala 48. Ob tem pa še dodala 13 dvojnih napak. Kljub temu je bilo to na koncu dovolj za zmago.

Na igrišče je stopila tudi Američanka Venus Williams, deveta igralka svetovne lestvice. V prvem krogu jo je presenetila Kitajka Qiang Wang, trenutno uvrščena na 91. mesto. Ta je v eni uri in 42 minutah premagala nekdanjo prvo igralko sveta. Končni izid je bil 6:4 in 7:5.

Svoje delo je opravila tudi Elina Svitolina. Ta je po uri in pol odpravila Avstralko Ajlo Tomljanović.