Đoković in Zverev sta se rešila, Dimitrovu spodrsnilo

Šesti dan OP Francije potekajo dvoboji 3. kroga. Srb Novak Đoković je v štirih nizih odpravil Španca Roberta Bautisto Aguta, katerega rojak Fernando Verdasco je presenetil četrtega nosilca Grigorja Dimitrova. Drugopostavljeni Nemec Aleksander Zverev je po štiriurnem maratonu ugnal Sarajevčana Damirja Džumhurja, ki je zapravil zaključno žogico za zmago.

Novak Đoković, Srb je v Parizu letos sicer šele 20. nosilec. V tretjem krogu se je za napredovanje namučil s 13. nosilcem Špancem Robertom Bautisto, a na koncu po skoraj štirih urah vendarle slavil s 6:4, 6:7 (6), 7:6 (4), 6:2. Tudi njegov naslednji tekmec bo Španec, pomeril se bo s Fernandom Verdascom.