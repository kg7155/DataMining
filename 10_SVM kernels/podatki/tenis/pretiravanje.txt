Ali so pretiravali? Đokovića bi lahko diskvalificirali. #video

Nekdanji prvi igralec sveta Novak Đoković se je v ponedeljek brez večjih težav uvrstil v drugi krog OP Francije. Po mnenju komentatorjev iz Eurosporta bi zaradi nespametnega dejanja Đokovića lahko diskvalificirali.

Novak Đoković je v uvodnem krogu po teh nizih premagal Rogeria Dutro Silvo s 6:3, 6:4, 6:4. Srbski zvezdnik je kljub slabim rezultatom veliko na očeh javnosti in ljubiteljev tenisa. V ponedeljek se je v dvoboju sporni trenutek zgodil proti koncu tretjega niza, ko se je v eni izmed točk žogica dotaknila mrežice in padla na stran Srba. To je Novaka tako razjezilo, da je žogico z loparjem udaril proti stolom, kjer igralca počivata med odmori.

Občinstvu se je takoj opravičil
Nad to potezo ni bilo navdušeno niti občinstvo, ki je Beograjčana izžvižgalo, a se je ta takoj opravičil za svojo nešportno potezo. Veliko bolj kritični so bili komentatorji omenjene televizije, ki so menili, da je bil 12-kratni zmagovalec turnirjev za grand slam blizu diskvalifikacije.

Ob tem so spomnili na dogodek iz leta 2016, ko je Đokoviću lopar spolzel iz rok in zadel ogrado.